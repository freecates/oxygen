---
comments: true
date: 2013-08-02 11:48:19
layout: blog
slug: us-intensiu-intel-ligent-dels-mitjans-xarxes-socials-en-linia-estrategia-empresa-internet
title: L’ús intensiu i intel·ligent dels mitjans i les xarxes socials en línia, la millor estratègia d’una empresa a Internet
categories:
- Article
tag:
meta: L’ús intensiu i intel·ligent dels mitjans i les xarxes socials en línia, la millor estratègia d’una empresa a Internet
excerpt: Un web sense una estratègia comunicativa a través de les xarxes socials és un lloc situat en un racó de la xarxa, amb molt poca o nul·la visibilitat
---

#L’ús intensiu i intel·ligent dels mitjans i les xarxes socials en línia, la millor estratègia d’una empresa a Internet

<blockquote>
	<p>Un web sense una estratègia comunicativa a través de les xarxes socials és un lloc situat en un racó de la xarxa, amb molt poca o nul·la visibilitat</p>
	<footer>
		&mdash; <cite><a href="{{ post.url }}" title="{{ post.title }}">Francesc Vila</a></cite>
	</footer>
</blockquote>

Es pot fer ràpidament i de qualsevol manera, però, una bona estratègia per aprofitar tot el potencial d’Internet passa per l’elaboració d’un pla de comunicació. Aquesta és una de les maneres més eficaces d’**establir els objectius** del que es vol comunicar a la xarxa, coordinament a la resta d’activitats de l’organització.

Quina és la millor estratègia per fer visible una empresa a Internet? Sense cap mena de dubte, ha de ser el resultat d’un pla estratègic de comunicació personalitzat, que tingui en compte un ús intensiu de les xarxes socials en línia, amb **capacitat per implicar el personal** de l’organització, que sigui suficientment flexible per arribar als diferents públics als quals ens volem adreçar i molt àgil per poder donar resposta al canvi permanent.

##Pla de mitjans i xarxes socials

Actualment, Internet no s’entén sense els mitjans i les xarxes socials, per això, a Argus.net diem que un web sense una **estratègia comunicativa a través de les xarxes socials** és un lloc situat en un racó de la xarxa, amb molt poca o nul·la visibilitat, condemnat a l’ostracisme. Qualsevol pla de comunicació per a un projecte a Internet requereix d’un pla de mitjans socials en línia, que tingui en compte:

- L’anàlisi de rellevància social de cada mitjà social.
- La definició dels canals o xarxes socials en què cal estar.
- La planificació d’accions i estratègies en els mitjans i les xarxes.
- L’assignació de recursos i la determinació dels costos.
- La necessària verificació dels resultats.

Abans de la immersió de qualsevol organització, gran o petita, a l’univers de les xarxes socials en línia, cal preguntar-se si els recursos humans estan a punt per assumir un repte tan ambiciós. Ja que aquest és un viatge sense retorn en què el principal combustible per navegar sorgeix de la **comunicació sincera amb els teus públics**, amb totes les contradiccions i satisfaccions que provoca.

I això s’aconsegueix amb **eines actualitzades i formació específica per a tot el personal**, a cada àrea o perfil professional al nivell que tingui assignat. Perquè, tard o d’hora, qualsevol dia, com a la vida social del món off line, qualsevol de nosaltres acabarà interactuant a la xarxa en nom de l’empresa, fent de portaveu improvisat en un entorn immens o tot s’acaba sabent, o tot és susceptible de ser rellevant.